
<h1 class="sectionedit1" id="naervisuesteem">Närvisüsteem</h1>
<div class="level1">

<p>
Närvisüsteem reguleerib kõikide elundite tööd ja koordineerib erinevate elundkondade talitlust, kohandades seda pidevalt muutuvatele tingimustele, milles inimene viibib. Selleks saab närvisüsteem lakkamatult informatsiooni närviimpulsside kujul nii organismist enesest kui ka väliskeskkonnast. Teave saabub retseptorite kaudu siseelundeist, veresoontest, südamest, lihastest, nendes toimuvatest protsessidest ja organismi sisekeskkonna seisundist (kehatemperatuur, vererõhk, hormoonide sisaldus veres jms). Väliskeskkonnast jõuab informatsioon närvisüsteemi meeleelundite kaudu. Saadud info analüüsi ja sünteesi tulemusena aju keskustes saadetakse neist elunditesse eferentsed impulsid, mis muudavad organismi üksikosade taliltust ja tema kui terviku käitumist vastavuses väliskeskkonnas toimuvate muutustega. 
</p>

<p>
Närvisüsteemi jaotus:
</p>
<ul>
<li class="level1 node"><div class="li"> Somaatiline NS - juhib inimese skeletilihase liigutusi ja saab infot meeleelunditest.</div>
<ul>
<li class="level2 node"><div class="li"> Kesknärvisüsteem</div>
<ul>
<li class="level3"><div class="li"> Peaaju </div>
</li>
<li class="level3"><div class="li"> Seljaaju (<em>medulla spinalis</em>) - lamendunud väätjas moodustis, mis asetseb lülisambakanalis.</div>
</li>
</ul>
</li>
<li class="level2 node"><div class="li"> Piirdenärvisüsteem</div>
<ul>
<li class="level3"><div class="li"> Peaajunärvid</div>
</li>
<li class="level3"><div class="li"> Seljaajunärvid</div>
</li>
</ul>
</li>
</ul>
</li>
<li class="level1 node"><div class="li"> Autonoomne NS - kohandab inimese organismi talitlust vastavalt keskkonna muutuvatele tingimustele. </div>
<ul>
<li class="level2 node"><div class="li"> Sümpaatiline NS - peetakse sageli “võitle-või-põgene” süsteemiks, füsioloogiliseks reaktsioon ootamatule eluohtlikule sündmusele. </div>
<ul>
<li class="level3"><div class="li"> Tsentraalne osa</div>
</li>
<li class="level3"><div class="li"> Perifeerne osa</div>
</li>
</ul>
</li>
<li class="level2 node"><div class="li"> Parasümpaatiline NS - “puhka ja seedi”, “toitu ja sigi” süsteem. </div>
<ul>
<li class="level3"><div class="li"> Tsentraalne osa</div>
</li>
<li class="level3"><div class="li"> Perifeerne osa</div>
</li>
</ul>
</li>
</ul>
</li>
</ul>

</div>
<!-- EDIT1 SECTION "Närvisüsteem" [1-1612] -->
<h2 class="sectionedit2" id="peaaju">Peaaju</h2>
<div class="level2">

<p>
Peaaju piirkonnad:
</p>
<div class="hiddenGlobal  hiddenActive"><div class="hiddenElements"></div><div class="hiddenHead  hiddenSinceBeginning"><div class="hiddenOnHidden">
<p>
Kuva
</p>
</div><div class="hiddenOnVisible">
<p>
Peida
</p>
</div></div> <!-- .hiddenHead --><div class="hiddenBody">
<p>
<img src="/docuwiki/lib/exe/fetch.php?media=parameedik:inimaju.jpg" class="media" alt="" />
</p>
</div></div>
<p>
<strong>Peaaju</strong> - koosneb viiest osast (suuraju, väikeaju, vaheaju, keskaju, piklikaju) ja juhib kogu organismi tegevust.
</p>
<ul>
<li class="level1"><div class="li"> <strong>Suuraju vasak ja parem ajupoolkera</strong> - Vasak aju pool juhib parema kehapoole tegevust ja parem aju pool vasaku kehapoole tegevust. Selle põhjuseks on ajusse saabuvate närvikiudude omavaheline ristumine. Enamasti on juhtivaks vasak ajupoolkera ja seetõttu on enamasti inimesed paremakäelised.</div>
</li>
<li class="level1"><div class="li"> <strong>Väikeaju</strong> - reguleerib lihaste koostööd ja tasakaalu.</div>
</li>
<li class="level1"><div class="li"> <strong>Piklikaju</strong> - reguleerib tahtele allumatuid tegevusi (hingamine, südametegevus).</div>
</li>
<li class="level1"><div class="li"> <strong>Keskaju</strong> - närviimpulsside liikumine pea- ja seljaaju vahel ning tagab lihase pingeseisundi ehk toonuse.</div>
</li>
<li class="level1"><div class="li"> <strong>Vaheaju</strong> - reguleerib ainevahetust, paljunemist, kehatemperatuuri.</div>
</li>
</ul>

<p>
<strong>Mäluvormid</strong>
</p>

<p>
Ajukoores kujuneb mälu. Mälu on võime salvestada, säilitada ja taasesitada informatsiooni. Mälu jaguneb lühi- ja püsimäluks.
</p>

</div>
<!-- EDIT2 SECTION "Peaaju" [1613-2616] -->
<h2 class="sectionedit3" id="seljaaju">Seljaaju</h2>
<div class="level2">

<p>
Seljaaju ülesandeks on vahendada informatsiooni peaaju ja keha vahel ning juhtida tingimatuid reflekse (liigutusi). Seljaaju asub selgroo lülisambakanalis. 
</p>

<p>
Selgroog ehk lülisammas on keha telg, mille ülesandeks on kanda koljut ja püsti hoida keha. Ta hoiab rinnakorvi kaitsvaid roideid ning sisaldab ja kaitseb seljaaju.
Lülisammas koosneb 33–34 selgroolülist. Kõik lülid on enam-vähem sarnase ehitusega. Siiski on kaks erandit: esimene (atlas = kandelüli) ja teine lülisambalüli (axis = telglüli = pööraja). Esimesele lülisambalülile toetub kolju kuklaluu kaudu. Ülemisel lülil puudub oma lülikeha, ta kaks lohku sobivad kuklaluu liigespõntadega (jaatamisliigutus), axise hammas seob atlase enda külge ja võimaldab selle ümber pöörelda (eitamisliigutus). Lülisamba murd selles piirkonnas on eriti ohtlik, sest lähedalasuvas seljaajus paikneb mitu tähtsat keskust, mis võivad sel juhul viga saada. Mida kaugemal allpool asub lülisambalüli, seda suuremat koormust peab see kandma ja seda tugevam peab ta olema.
</p>

<p>
Närvirakud e neuronid - on elektrilaenguga erutatavad keharakud, mis töötlevad ja edastavad informatsiooni elektriliste ja keemiliste signaalide abil. Signaalid liiguvad neuronite vahel nn sünapside, rakkude vaheliste ühenduste, kaudu. Neuronid võivad olla üksteisega ühenduses moodustades nii võrgustikke. Neuronid on pea- ja seljaaju põhikomponendid ning perieerse närvisüsteemi närvisõlmed. Ehk siis neuronid moodustavad närvisüsteemi funktsionaalse üksuse, mis koosneb kehast ja jätketest. Info liigub närvisüsteemis nõrkade elektriliste signaalidena kiirusel 100 m/sek.
</p>

</div>
<!-- EDIT3 SECTION "Seljaaju" [2617-4284] -->
<h1 class="sectionedit4" id="perifeerne_e_piirdenaervisuesteem">Perifeerne e. piirdenärvisüsteem</h1>
<div class="level1">

<p>
Närvikiud, mis paiknevad väljaspool pea- ja seljaaju koonduvad närvideks ning moodustavad piirdenärvisüsteemi, mis jaguneb:
</p>
<ul>
<li class="level1"><div class="li"> kehaline ehk somaatiline - juhib tahtele alluvaid tegevusi (skeletilihased)</div>
</li>
<li class="level1"><div class="li"> vegetatiivne - tahtele allumatud tegevused (siseelundkonna näärmed) </div>
</li>
</ul>

<p>
Pea piirkonnast otse lähtuvad närvid näo piirkonda (e. kraniaalnärvid). Ülejäänud keha puhul liigutamist koordineerivad rakud paiknevad aju hallkoores ja närvikiud liiguvad seljaajusse, sealt lihasteni, organiteni. Perifeersed närvid liiguvad koos suuremate arterite ja närvidega. Sageli ka luude läheduses. Seetõttu luumurdude puhul on alati võimalus kahjustada nii närve kui suuremaid veresooni. Närvi kahjustuse puhul närvi taastumine on väga-väga aeglane.
</p>

</div>
<!-- EDIT4 SECTION "Perifeerne e. piirdenärvisüsteem" [4285-5098] -->
<h2 class="sectionedit5" id="refleksid">Refleksid</h2>
<div class="level2">
<ul>
<li class="level1"><div class="li"> tingimatud - kaasasündinud nagu neelamis- ja imemisrefleks</div>
</li>
<li class="level1"><div class="li"> tingitud - omandatakse elu jooksul nagu kaitse- ja käitumisrefleksid</div>
</li>
</ul>

<p>
<strong>Refleksikaar</strong>
</p>

<p>
Erutuse kulgemise tee:
</p>
<ol>
<li class="level1"><div class="li"> erutust vastuvõttev närvirakk;</div>
</li>
<li class="level1"><div class="li"> närvikiud, mis juhivad erutuse kesknärvisüsteemi;</div>
</li>
<li class="level1"><div class="li"> kesknärvisüsteemi piirkonnad, mis analüüsivad erutust;</div>
</li>
<li class="level1"><div class="li"> närvikiud, mis juhivad erutuse edasi vastavasse organisse või elundisse;</div>
</li>
<li class="level1"><div class="li"> organ või elund, mis erutusele reageerib.</div>
</li>
</ol>

<p>
<strong>Närvisüsteemi ülesanded</strong>
</p>
<ul>
<li class="level1"><div class="li"> reguleerib organismi elundite talitlust</div>
</li>
<li class="level1"><div class="li"> kooskõlastab organismi kõikide elundite tööd</div>
</li>
<li class="level1"><div class="li"> kohandab organismi vastavalt väliskeskkonna muutustele</div>
</li>
</ul>

</div>
<!-- EDIT5 SECTION "Refleksid" [5099-5775] -->
<h2 class="sectionedit6" id="viited">Viited</h2>
<div class="level2">
<ul>
<li class="level1"><div class="li"> Wikipedia <a href="https://en.wikipedia.org/wiki/Human_brain" class="urlextern" title="https://en.wikipedia.org/wiki/Human_brain" rel="nofollow">Human brain</a></div>
</li>
<li class="level1"><div class="li"> Wikipedia <a href="https://en.wikipedia.org/wiki/Nervous_system" class="urlextern" title="https://en.wikipedia.org/wiki/Nervous_system" rel="nofollow">Nervous system</a></div>
</li>
</ul>

</div>
<!-- EDIT6 SECTION "Viited" [5776-] -->