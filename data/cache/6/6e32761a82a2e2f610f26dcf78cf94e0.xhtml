
<h1 class="sectionedit1" id="termoregulatsioon">Termoregulatsioon</h1>
<div class="level1">

<p>
Kehatemperatuuri konstantsus eeldab soojusproduktsiooni ja soojuse äraandmise võrdsust pikema ajavahemiku jooksul ehk teisiti öeldes tasakaalustatud soojusbilanssi.
</p>

<p>
Soojuse äraandmine organismist toimub peamiselt naha ja hingamisteede kaudu.
</p>
<ul>
<li class="level1"><div class="li"> Nahka ja nahaalust kudet iseloomustavad isoleerivad omadused, mis aitavad säilitada kehatemperatuuri jahedas keskkonnas.</div>
</li>
<li class="level1"><div class="li"> Naha verevarustus on organiseeritud nii, et see võimaldab (~ 8 korda) muuta soojuse äraandmist ümbritsevasse keskkonda.</div>
</li>
<li class="level1"><div class="li"> Hingamisteedest antakse soojust ära vee aurumisega, samuti jahutab sissehingatav külm õhk ümbritsevaid kudesid.</div>
</li>
</ul>

<p>
Naha verevarustust iseloomustab veresoonte kulgemine vahetult naha all, ulatuslike venoossete põimikute olemasolu, kusjuures verevool põimikutes saab varieeruda laiades piirides.
</p>

<p>
Soojuse äraandmiseks on 4 võimalust:
</p>
<ul>
<li class="level1"><div class="li"> soojuskiirgus ehk <strong>radiatsioon</strong> - soojuskiirgus on omane kõikidele kehadele, kuid soojusvoog on suunatud kõrgema temperatuuriga kehalt madalama temperatuuriga kehadele.</div>
</li>
<li class="level1"><div class="li"> <strong>konduktsioon</strong> - soojusvahetus kahe füüsilises kontaktis oleva keha vahel. Ülekantav soojushulk sõltub kehade soojusjuhtivusest ja kehadevahelise temperatuuri erinevustest.</div>
</li>
<li class="level1"><div class="li"> <strong>konvektsioon</strong> - soojus levib keha ümbritsevate liikuvate aineosakeste abil, tavaliselt ümbritseva õhu või vee liikumise kaudu. Tuulega suureneb soojuse äraandmine tugevalt.</div>
</li>
<li class="level1"><div class="li"> aurumine ehk <strong>evaporatsioon</strong> - evaporatsioon ehk vee aurumine naha ja hingamisteede limaskesta pinnalt. Kui keskkonna ja keha temperatuur võrdsustuvad, siis lakkab soojusvahetus soojuskiirguse, konduktsiooni ja konvektsiooni teel ning ainsaks soojuse äraandmise viisiks osutub evaporatsioon.</div>
</li>
</ul>

<p>
Tavalisel toatemperatuuril eraldub alasti inimese kehapinnalt: 60% soojusest soojuskiirguse, ~20% aurumise, ~20% konduktsiooni ja konvektsiooni teel.
</p>

</div>
<!-- EDIT1 SECTION "Termoregulatsioon" [1-1873] -->
<h2 class="sectionedit2" id="inimese_kehatemperatuur">Inimese kehatemperatuur</h2>
<div class="level2">

<p>
Inimene kuulub püsisoojaste hulka, ning keha keskmine temperatuur on 37°C. Piirkonniti esinevad kehatemperatuuri erinevused:
</p>
<ul>
<li class="level1"><div class="li"> kehatüves on temperatuur enam-vähem 37°C;</div>
</li>
<li class="level1"><div class="li"> jalalabas 27-28 °C. </div>
</li>
</ul>

<p>
Esinevad ka kehatemperatuuri perioodilised kõikumised: Ööpäevased kõikumised – madalaim varahommikul, kõrgeim pärastlõunal. Menstruaaltsükliga seotud kõikumised - kehatemperatuur tõuseb 0,3-0,6°C peale ovulatsiooni.
</p>

<p>
<strong>Kui kehatemperatuuri on vaja langetada</strong>
</p>

<p>
Organism on sattunud sooja keskkonda.
</p>
<ol>
<li class="level1"><div class="li"> Naha veresoonte laienemine.</div>
</li>
<li class="level1"><div class="li"> Higistamine, mis muutub eriti intensiivseks siis, kui kehatemperatuur ületab 37°C.</div>
</li>
<li class="level1"><div class="li"> Soojustekke pärssimine.</div>
</li>
</ol>

<p>
Inimese kehatemperatuuri reguleerib hüpotalamus ehk <a href="/docuwiki/doku.php?id=parameedik:sanitar:anatoomia:narvisusteem" class="wikilink2" title="parameedik:sanitar:anatoomia:narvisusteem" rel="nofollow">vaheaju</a>, mis mõõdab vere temperatuuri.
</p>

<p>
<strong>Kui kehatemperatuuri on vaja tõsta</strong>
</p>

<p>
Organism on sattunud külma keskkonda.
</p>
<ol>
<li class="level1"><div class="li"> Naha veresoonte ahenemine; </div>
</li>
<li class="level1"><div class="li"> Soojustekke suurenemine, selleks on 3 erinevat teed:</div>
</li>
</ol>
<ul>
<li class="level1"><div class="li"> KNS poolt indutseeritud lihasvärin;</div>
</li>
<li class="level1"><div class="li"> metaboolsete soojustekkeprotsesside (nn. keemilise termoregulatsiooni) aktivatsioon;</div>
</li>
<li class="level1"><div class="li"> türoksiinist tingitud pikemaajaline soojusproduktsiooni suurenemine. </div>
</li>
</ul>

<p>
Imikutel ja talisuplejatel hoiab sooja pruun rasvkude.
</p>

<p>
<strong>Komforttemperatuur</strong>
</p>

<p>
Keskkonna tingimusi, kus organism ei pea püsiva temperatuuri hoidmiseks kulutama energiat nimetatakse termoneutraalseks tsooniks (25-30C).
</p>
<ul>
<li class="level1"><div class="li"> näiteks bürootöö korral oleks komforttemperatuur ~22°C.</div>
</li>
<li class="level1"><div class="li"> vees on komforttemperatuur märksa kõrgem ~31-36°C.</div>
</li>
</ul>

<p>
<strong>Alumine letaalne temperatuur</strong>
</p>

<p>
Kui väliskeskkond muutub sedavõrd külmaks, et organism ei suuda enam hoida püsivat kehatemperatuuri ja toota piisavalt sooja ja ainevahetus peatub ning inimene sureb. 
<strong>Hüpotermiast</strong> ehk alla- või mahajahtumisest räägitakse siis kui kehasisene temperatuur jääb alla 35 °C ning erinevalt  lokaalsest külmumisest on tegemist kogu keha aeglase jahtumisega
väljastpoolt sissepoole.  
</p>

<p>
Tunnused: nõrkus, kahvatus, häirunud kõne, muutused käitumises, teadvusehäire
</p>

<p>
<strong>Ülemine letaalne temperatuur</strong>
</p>

<p>
Kui vereringe ja higistamine ei suuda enam tagada normaalset kehatemperatuuri ning vajalikud ensüümid denatureeruvad (kui kehatemperatuur tõuseb 42-44°C).
</p>

<p>
Hüpertermia on seisund, kus organism ei suuda enam stabiilset kehatemperatuuri hoida.
Tunnused: peapööritus, nõrkus, peavalu, virvendus silmade ees. Raskemal juhul: krambid, oksendamine, teadvuse kaotus, nägemishäired, kiirenenud pulss ja hingamine, kehatemperatuuri tõus.
</p>

<p>
<strong>Termoregulatsiooni mõjutavad faktorid</strong>: temperatuur, õhuniiskus, sademed, soojuskiirguse allikate olemasolu, tuule kiirus, soojapidavad elamud, soojapidavad riided, konditsioneerid.
</p>

<p>
<strong>Riietuse tähtsus inimese termoregulatsioonis</strong>
</p>

<p>
Riietus toimib soojusisolaatorina ning takistab oluliselt konvektiivset ja konduktiivset soojusvahetust.
</p>
<ul>
<li class="level1"><div class="li"> tavaline riietus vähendab soojuse äraandmist umbes 2 korda, nn. polaarriietus isegi üle 6 korra.</div>
</li>
<li class="level1"><div class="li"> kui riietus saab märjaks, siis kaotab see oma isoleerivad omadused ning soojuse ülekanne võib kasvada kuni 20 korda.</div>
</li>
</ul>

</div>
<!-- EDIT2 SECTION "Inimese kehatemperatuur" [1874-] -->