
<h1 class="sectionedit1" id="elektrokardiogramm_ekg">Elektrokardiogramm (EKG)</h1>
<div class="level1">

<p>
<strong>Esmane monitooring</strong>
</p>

<p>
Esmane monitooring kujutab endast ohtlike arütmiate, südame elektrilise aktiivsuse (kas süda töötab või ei) kiirdiagnoosi. Täpne analüüs järgneb hiljem 3- või 12-kanalilise EKG abil.
</p>

<p>
Südamerütmihäired on üks südamehaigustest tingitud surmade sagedasemaid põhjusi. Akuutse müokardiinfarkti ja raske isheemiatõvega patsientide suurim oht seisneb eluohtlike südame rütmihäirete tekkimises.
</p>

<p>
Esmane monitooring defibrillaatorelektroodide abil on sageli kasutatavaim meetod vereringeseiskusega patsientide puhul, et otsustada defibrillatsiooni vajaduse üle. Edasi võetakse kasutusele 3 või 12 lülitusega EKG.
</p>

<p>
<strong>Teostamine</strong>
</p>
<ul>
<li class="level1"><div class="li"> Vereringeseiskuse kindlakstegemine – kontrollige teadvust, hingamist ja vereringe tunnuseid.</div>
</li>
<li class="level1"><div class="li"> Paigaldage elektroodid.</div>
</li>
<li class="level1"><div class="li"> Registreerige defibrillaatori elektroodide kaudu EKG.</div>
</li>
<li class="level1"><div class="li"> Südamerütmi analüüs.</div>
</li>
<li class="level1"><div class="li"> Esmane diagnoos saadud EKG alusel.</div>
</li>
</ul>

</div>
<!-- EDIT1 SECTION "Elektrokardiogramm (EKG)" [1-967] -->
<h2 class="sectionedit2" id="ekg">EKG</h2>
<div class="level2">

<p>
Elektrokardiogrammil on erakorralises meditsiinis väga tähtis osa. Ühelt poolt kasutatakse seda pideva EKG-monitooringuna südamerütmihäirete kindlaksmääramiseks ja jälgimiseks, teiselt poolt aga (12 lülitusega EKG kujul) rindkerevalu, nõrkuse, teadvusekaotuste jne põhjuste diferentsiaaldiagnoosimiseks. Erakorralises meditsiinis kasutatavad EKG-seadmed sisaldavad peale EKG-monitooringu ja diagnostilise 12 lülitusega funktsiooni veel mitut täiendavat funktsiooni (defibrillatsioon, kardioversioon, SpO2 ja etCO2 monitooring ning transkutaanne südamestimulaator).
</p>

<p>
EKG kasutamine – olgu siis tegemist monitooringu- või 12 lülitusega EKG-ga – eeldab kasutatava seadme täpset tundmist.
</p>
<ul>
<li class="level1"><div class="li"> V1 – 4. roidevahemik paremal parasternaaljoonel (l. parasternalis dex.)</div>
</li>
<li class="level1"><div class="li"> V2 – 4. roidevahemik vasakul parasternaaljoonel (l. parasternalis sin.)</div>
</li>
<li class="level1"><div class="li"> V3 –V2 ja V4 vahel 5. roidevahemik vasakul</div>
</li>
<li class="level1"><div class="li"> V4 – 5. roidevahemik medioklavikulaarjoonel vasakul (l. medioclavcularis sin.)</div>
</li>
<li class="level1"><div class="li"> V5 – 5. roidevahemik eesmisel aksillaarjoonel vasakul (l. axillaris anterior sin.)</div>
</li>
<li class="level1"><div class="li"> V6 – 5. roidevahemik keskmisel aksillaarjoonel vasakul (l. axillaris media sin.)</div>
</li>
</ul>

<p>
<img src="/docuwiki/lib/exe/fetch.php?w=600&amp;tok=589102&amp;media=nortal:parameedik:parameedik:ems-chest-l.png" class="media" alt="" width="600" />
</p>

</div>
<!-- EDIT2 SECTION "EKG" [968-2222] -->
<h3 class="sectionedit3" id="suedame_erutusjuhtesuesteem">Südame erutusjuhtesüsteem</h3>
<div class="level3">

<p>
Südame parema koja seinas, ülemise õõnesveeni sisenemiskoha lähedal, asub siinussõlm, mille tekitatud elektriimpulss (aktsioonipotentsiaal) levib mööda kodasid edasi ja põhjustab kodade lihase kokkutõmbe. Kodadevahelises vaheseinas parema atrioventrikulaarklapi kohal asub atrioventrikulaarsõlm (AV-sõlm). Kodade erutuse tõttu vallandab atrioventrikulaarsõlm edasise erutusimpulsi, mis levib mööda spetsiaalseid juhtekiudusid. Need juhtekiud läbivad Hisi kimbuna kodade ja vatsakeste vahelise sidekoelise piiri ning hargnevad Purkinje kiududena kogu müokardis. Nende kiudude impulsi juhteteedena toimimine tagab vatsakeste koordineeritud kokkutõmbe.
</p>

</div>
<!-- EDIT3 SECTION "Südame erutusjuhtesüsteem" [2223-2931] -->
<h3 class="sectionedit4" id="ekg-kovera_moodustumine">EKG-kõvera moodustumine</h3>
<div class="level3">

<p>
Lihaskoe töötamisel (kokkutõmbumisel) tekivad nõrgad elektrivoolu kõikumised (potentsiaalierinevused). See kehtib ka südamelihase puhul. Kui inimese keha on puhkeseisundis, siis tekitab mõõdetavat elektrivoolu ainult südamelihas. See ongi elektrokardiograafia põhialus.
</p>

<p>
<strong>Märkus</strong>. EKG mõõdab ainult südames tekkivaid elektrivoolusid. See ei anna mingit teavet südame kui pumba ( hemodünaamilise) tegevuse kohta.
</p>

<p>
Südamelihas sisaldab miljoneid lihaskiudusid ja igas sellises lihaskius tekib erutuse toimel elektrilise pinge muutus. Kui EKG näitaks kõiki neid väikesi vektoreid, ei saaks sellisest virvarrist midagi kasulikku välja lugeda. Tegelikult näitab EKG aga suhteliselt lihtsat kõverat, sest kuigi miljonid elementaarvektorid suunduvad paljudesse erinevatesse suundadesse, arvutatakse need EKG puhul üheks ühiseks vektoriks (summavektoriks).
</p>

<p>
EKG-pildil näha olevate sakkide suurused (kõrgused) sõltuvad samuti elektrit juhtivatelt elektroodidelt saadavate vektorite omavahelisest suhtest. Kui infarkti korral südame tagaseina juures mingi lihaseosa rivist välja läheb, siis puuduvad selle osa elektrilised pinged, mida südame tagaseinas mõõta. Eesmiste rinnakuelektroodide juures aga lähevad sakid suuremaks, sest puudub südame tagaseina „vastasmängija“, mille vektor muidu maha lahutataks.
</p>

<p>
Elektrokardiograafiga saadav pilt trükitakse tavaliselt EKG-ribale, milleks kasutatakse EKG-paberit.
</p>

<p>
<img src="/docuwiki/lib/exe/fetch.php?w=600&amp;tok=6fd6d4&amp;media=nortal:parameedik:parameedik:ecg_interval.gif" class="media" alt="" width="600" />
</p>

<p>
<strong>Kõvera osade kokkuvõte</strong>
</p>

<p>
P = erutuse levimine kodades
</p>

<p>
QRS = erutuse levimine vatsakestes
</p>

<p>
Tüüpiline EKG-kõver moodustubki nendest erutuse levimistest: vaheseina erutus Q, müokardi erutus R, kui kogu lihasmass on erutunud, siis kaob ka vektor ja R-sakk laskub taas nulljoonele. Elektroodide seisundist olenevalt tekib suurem või väiksem S-sakk. QRS-kompleksi kuju jäsemeelektroodides sõltub peamiselt (elektrilisest) südameteljest. Rinnakuelektroodidel on R-sakk V1–V5 üldiselt suurem ja S-sakk väiksem.
</p>

<p>
Lisaks võetakse hindamisel arvesse muid kõvera osi, mille kirjutaja teatud aegadel üles märgib.
</p>

<p>
PQ-periood: P-saki algusest QRS-kompleksi alguseni = erutuse ülejuhte aeg (0,12–0,2 sek). Osaliselt isoelektriline = nulljoonel.
</p>

<p>
ST-segment: S-saki lõpust (vatsakeste erutumise lõpp) kuni T-saki alguseni. Tavajuhul isoelektriline.
</p>

</div>
<!-- EDIT4 SECTION "EKG-kõvera moodustumine" [2932-5339] -->
<h3 class="sectionedit5" id="suedameruetmid">Südamerütmid</h3>
<div class="level3">
<ul>
<li class="level1 node"><div class="li"> Siinusrütm - normaalne seisund. Sagedus on vahemikus 60 kuni 80 lööki minutis.</div>
<ul>
<li class="level2"><div class="li"> Siinusbradükardia - tegemist on aeglase siinuserutusega, mis on tingitud parasümpaatilise närvisüsteemi aktiivsuse tõusust või siinussõlme häirest, samuti võib see olla põhjustatud ravimite mõjust (digitaalise üledoos) või väga hea tervisega inimeste puhul võib ka füsioloogiliseks normiks olla. Sellisel juhul on südame sagedus madalam kui 60 lööki minutis.</div>
</li>
<li class="level2"><div class="li"> Siinustahhükardia - tegemist on rütmilise löögisagedusega rohkem kui 100 lööki minutis.</div>
</li>
</ul>
</li>
<li class="level1 node"><div class="li"> Kodadest tulenevad rütmihäired:</div>
<ul>
<li class="level2"><div class="li"> kodade ekstratsüstol</div>
</li>
<li class="level2"><div class="li"> paroksüsmaalne supraventrikulaarne tahhükardia,</div>
</li>
<li class="level2"><div class="li"> kodade laperdus</div>
</li>
<li class="level2"><div class="li"> kodade fibrillatsioon</div>
</li>
</ul>
</li>
<li class="level1 node"><div class="li"> AV-sõlmest tulenevad rütmihäired</div>
<ul>
<li class="level2"><div class="li"> atrioventrikulaarne rütm</div>
</li>
<li class="level2"><div class="li"> paroksüsmaalne atrioventrikulaarsõlme tahhükardia</div>
</li>
</ul>
</li>
<li class="level1 node"><div class="li"> Vatsakestest tulenevad rütmihäired</div>
<ul>
<li class="level2"><div class="li"> ventrikulaarsed ekstrasüstolid</div>
</li>
<li class="level2"><div class="li"> mittepüsiv ventrikulaarne tahhükardia</div>
</li>
<li class="level2"><div class="li"> ventrikulaarne tahhükardia</div>
</li>
<li class="level2"><div class="li"> vatsakeste fibrillatsioon - eluohtlik! südameseiskumine! </div>
</li>
<li class="level2"><div class="li"> asüstoolia - eluohtlik! südameseiskumine!</div>
</li>
</ul>
</li>
</ul>

</div>
<!-- EDIT5 SECTION "Südamerütmid" [5340-6513] -->
<h3 class="sectionedit6" id="defibrillatsioon">Defibrillatsioon</h3>
<div class="level3">

<p>
Vereringeseiskuse korral ei pumpa süda enam verd, mistõttu kolme minuti jooksul tekib organismis hapnikupuudus ja ajukahjustus. Südame, kui pumba, funktsiooni lakkamise ja sellega kaasneva vereringeseiskuse kõige sagedasem põhjus on vatsakeste virvendus (VF), mis esineb üle 2/3 juhtudel. Vatsakeste virvenduse korral on ainsaks ravimeetodiks kiire defibrillatsioon; esimese 30 sekundi puhul on ellujäämisšansid 97%. Iga viivitatud minutiga kahaneb ellujäämistõenäosus 7–10 protsendi võrra. Tõhus südamemassaaž ja kunstlik hingamine lükkavad südame lõpliku seisaku mõnevõrra edasi, kuid ei suuda seda ära hoida.
</p>

<p>
Vatsakeste fibrillatsiooni või pulsita ventrikulaarse tahhükardiaga vereringe seiskuse korral kehtib reegel: mida kiiremini defibrilleeritakse, seda parem.
</p>

<p>
Defibrillatsiooni puhul juhitakse läbi südamelihase elektrivool, mis lõdvestab korraga kõik korrapäratult tõmbleva südamelihase kiud, misjärel hakkab (ideaaljuhul) tööle südame loomulik erutusteke. Tegelikult läbib südamelihast ainult väike osa läbi rinnakorvi juhitavast elektrivoolust.
</p>

<p>
Võtmepunktiks on see, et kui tekib VF ja käepärast on defibrillaator, tuleb keskenduda kolmele kiirele defibrillatsioonile (muud tegevused on teisejärgulised).
</p>

</div>
<!-- EDIT6 SECTION "Defibrillatsioon" [6514-] -->