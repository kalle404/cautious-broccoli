====== Sanitari funktsioonikirjeldus (projekt) ======


**Revalveerimine**

Funktsioonikirjeldust revalveeritakse vastavalt vajadusele, kuid mitte harvemini kui iga 5 aasta järel. Revalveerimisvajadust jälgib ja annab sellest teada Naiskodukaitse väljaõppe arendusspetsialist. Revalveerimistöögrupp kutsutakse kokku Kaitseliidu kooli teadmus- ja arendusjaoskonna juhtimisel.


===== Koosseisuline kuulumine =====
Sanitar kuulub Kaitseliidu sõjaaja üksuste koosseisu. Sanitar allub erialaselt rühmaparameedikule ja kompaniimeedikule. Vajadusel nõustab sanitar erialaselt jao ülemat.

===== Eeldused =====

**Formaalhariduslikud:**
  * Sanitar omab vähemalt keskharidust
**Erialased:**
  * Sanitar on läbinud Sõduri baaskursuse (TSOBKkl või SBK) ning Sanitari erialakursuse/mooduli.
  * Erialase taseme säilitamiseks on läbitud iga 3 aastase perioodi jooksul täiendõpe ja sooritada praktiline test hindele „arvestatud“.
**Hoiakulised:**
  * Sanitar on motiveeritud ja positiivse ellusuhtumisega.
**Isiksuslikud:**
  * Sanitar on kõrge empaatiavõime ja hea suhtlemisoskusega, kõrge pingetaluvuse ning vastutusvõimega. Sanitar on valmis töötama erinevates ettearvamatutes ja ülipingelistes olukordades nii meeskonnas kui iseseisvalt. On vaimselt ja füüsiliselt terve.


===== Eesmärk =====

Sanitari ametikoha eesmärk on osutada esmaabi ning parameediku või õe juhendamisel esmatasandi meditsiinilist abi oma pädevuse piirides  Kaitseliidus nii rahu- kui sõjaajal, aidates seeläbi säilitada üksuste võitlusvõimelisust ning suurendada Kaitseliidu võimekust abistada vajadusel tsiviilstruktuure suurõnnetuste ja katastroofide korral.


===== Põhiülesanded =====

**A.1. Osutab esmaabi ning abistab oma pädevuse piirides parameedikut või tervishoiutöötajat meditsiinilise esmaabi osutamisel nii rahu- kui ka sõjaajal**
<hidden>
  B.1. Hindab olukorda sündmuskohal
      C.1. Jälgib turvataktikat ohutuse tagamiseks iseendale ja kannatanule 
      C.2. Lahingolukorras järgib TCCC põhimõtteid
      C.3. Hindab abiandmiseks vajaminevaid ressursse
  B.2. Viib pädevama meediku puudumisel läbi triaaži
  B.3. Annab esialgse hinnangu  kannatanu seisundile
      C.1. Viib läbi trauma-/ lahingkannatanu esmase ülevaatuse
      C.2. Viib läbi objektiivsed uuringud
          D.1. Määrab teadvusetaset (AVPU)
          D.2. Hindab kannatanu hingamist 
          D.3. Hindab kannatanu vereringet (a.radialis, a.carotis)
          D.4. Mõõdab saturatsiooni
          D.5. Mõõdab vererõhku
          D.6. Mõõdab temperatuuri
          D.7. Mõõdab veresuhkrut
      C.3. Jälgib kannatanu seisundit (alapunktid C1,C2)
  B.4. Annab meditsiinilist esmaabi traumade ja äkkhaigestumiste korral
      C.1. Sulgeb verejooksu/-d
          D.1. Kasutab rõhksidet (sidemerullid, nn Iisraeli side, käepärased vahendid)
          D.2. Kasutab žgutti (CAT, käepärased vahendid)
          D.3. Kasutab hemostaatilisi vahendeid 
      C.2. Rakendab võtteid  organismi üldise mahajahtumise või kuumakahjustuste vältimiseks/ leevendamiseks, sh termolina.
      C.3. Teeb lihtsamat haavahooldust (haavaloputus, sidumine)
      C.4. Teostab muid traumavõtteid pädevama meediku juuresolekul
          D.1. Kasutab  jäsemete lahaseid (alumiinium-, vaakumlahased, käepärased vahendid)
          D.2. Kasutab kaelalahast
          D.3. Kasutab seljalauda
      C.5. Tagab vabad hingamisteed
          D.1. Avab kannatanu hingamisteed korrektse võttega 
          D.2. Paigaldab oro- ja/või  nasofarüngeaaltoru
      C.6. Teostab nõeltorakotsenteesi ventiilpingelise õhkrinna korral (nõeldekompressioon 2 roidevahemikus medioklavikulaarjoonel)
      C.7. Kasutab erinevaid ravimite manustamisviise parameediku/õe korraldusel
          D.1. Teostab intramuskulaarse süstimise 
          D.2. Rajab perifeerse veenitee
          D.3. Alustab infusiooni
      C.8. Teostab elustamist (BLS)
          D.1. Teostab kaudset südamemassaaži
          D.2. Teostab kopsude kunstlikku ventilatsiooni, sh käsiventilatsioonimaskiga
          D.3. Kasutab täisautomaatset defibrillaatorit
      C.9. Asetab kannatanu sobivasse asendisse vastavalt tema seisundile
      C.10. Transpordib kannatanut võimalikult säästvalt ning järgides ergonoomika põhimõtteid
      C.11. Järgib psühhosotsiaalse esmaabi põhimõtteid ja patsiendi eetilise kohtlemise põhiprintsiipe 
</hidden>
**A.2. Korraldab sõjaajal jao meditsiinilist toetust oma pädevuse piires**
<hidden>
  B.1. Vastavalt üksuse ülema või parameediku käsule organiseerib haavatute kogumispunkti rajamist 
  B.2. Vastavalt üksuse ülema või parameediku käsule viib läbi haavatute otsinguid lahinguväljal
  B.3. Teostab või vajadusel juhib triaaži
  B.4. Organiseerib haavatute evakuatsiooni 
      C.1. Valmistab kannatanud ette transpordiks/evakuatsiooniks
      C.2. Määrab kannatanute transpordi järjekorra
      C.3. Annab operatiivset infot vahetule ülemale 
      C.4. Koostab MIST-raporti
      C.5. Juhib ja viib läbi kannatanute ohutu pealelaadimise transpordivahenditesse oma erialase pädevuse piires
      C.6. Tagab kannatanule terviseseisundit arvestava transpordiasendi 
      C.7. Vajadusel valib evakuatsiooni marsruudi vastavalt vahetu ülema käsule ja taktikalisele olukorrale 
      C.8. Teostab evakueeritavate kannatanute üleandmist-vastuvõtmist  (dokumentatsioon ja suulised selgitused)
  B.5. Konsulteerib jaoülemat tervisekaitsealastes küsimustes
  B.6. Jaoülema käsul korraldab  isikkoosseisu tervisekaitsealast tegevust
          D.1. Korraldab ja jälgib üksuse hügieeninõuete täitmist
          D.2. Vastavalt situatsioonile annab haigestumist ennetavaid soovitusi
  B.7. Teostab jao isikkoosseisu tervisliku seisundi meditsiinilist, k.a psühhosotsiaalset järelvalvet
  B.8. Vastutab enda ja talle määratud jao meditsiinivarustuse eest ja tagab selle olemasolu ja komplektsuse
</hidden>


**Erilised töötingimused**

Töötamine erinevates ettearvamatutes olukordades nii sõja- kui rahu ajal.


**Märkused**

Sanitari kvalifikatsiooni omistamisel on teda võimalik rakendada  sanitari ametikohtadel Kaitseliidu sõjaajaüksustes. Instruktoriõppe ja Esmaabiinstruktori kursuse Kaitseliidus läbinuna võib sanitari rakendada Kaitseliidu esmaabi- ja meditsiiniväljaõppes abikoolitaja või koolitajana.


===== Viited =====

  * Erakorralise meditsiini tehnik I, Tervishoiu ja Sotsiaaltöö Kutsenõukogu kutsestandard. Kinnitatud Tervishoiu ja Sotsiaaltöö Kutsenõukogu otsusega 04.12.2008 nr 36.
  * Erakorralise meditsiini tehniku eriala riiklik õppekava, Vastu võetud 03.03.2010 nr 8, RTL 2010, 11, 195. Jõustumine 14.03.2011.
  * Jalaväekompanii lahingutegevus, (KVÜÕA 2013).  
  * Jalaväerühma lahingutegevus, (KVÜÕA 2009).
  * Rühmaparameediku erialakursuse õppekava, (Kaitseväe Logistikakeskuse tervisekeskuse meditsiiniväljaõppekeskus, 2005). Kinnitatud Kaitseväe juhataja käskkirjaga 01.06.2005 nr 113.

