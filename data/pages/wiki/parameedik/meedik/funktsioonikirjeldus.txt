====== Parameediku funktsioonikirjeldus (projekt) ======

**Revalveerimine**

Funktsioonikirjeldust revalveeritakse vastavalt vajadusele, kuid mitte harvemini kui iga 5 aasta järel. Revalveerimisvajadust jälgib ja annab sellest teada Naiskodukaitse väljaõppe arendusspetsialist. Revalveerimistöögrupp kutsutakse kokku Kaitseliidu kooli teadmus- ja arendusjaoskonna juhtimisel.

===== Koosseisuline kuulumine =====

Parameedik kuulub Kaitseliidu sõjaaja üksuste koosseisu. Parameedik allub  erialaselt kompaniimeedikule. Parameedikule alluvad erialaselt sanitarid. Vajadusel nõustab parameedik erialaselt üksuse ülemat.

===== Eeldused =====

**Formaalhariduslikud:**
  * Parameedik omab vähemalt keskharidust. 

**Erialased:**
  * Parameedik on läbinud Sõduri baaskursuse (TSOBKkl või SBK) ning Parameediku erialakursuse KL-s (PEKkl) või Rühmaparameediku erialakursuse (RPEKkl või RPEK) ning soovitavalt lõpetanud Nooremallohvitseri baaskursuse (NAKkl või NABK).
  * Erialase taseme säilitamiseks on läbitud iga 2 aastase perioodi jooksul täiendõpe ja sooritada praktiline test hindele „arvestatud“

**Hoiakulised:** 
  * Parameedik on motiveeritud ja positiivse ellusuhtumisega.

**Isiksuslikud:** 
  * Parameedik on kõrge empaatiavõime ja hea suhtlemisoskusega,   kõrge pingetaluvuse ning hea eneseanalüüsioskuse, vastutusvõime ja pingetaluvusega. Parameedik on valmis töötama erinevates ettearvamatutes ja ülipingelistes olukordades nii meeskonnas kui iseseisvalt. On vaimselt ja füüsiliselt terve.

===== Eesmärk =====

Parameediku ametikoha eesmärk on osutada ja korraldada esmatasandi meditsiinilist abi Kaitseliidus nii rahu- kui sõjaajal, aidates seeläbi säilitada üksuste võitlusvõimelisust ning suurendada Kaitseliidu võimekust abistada vajadusel tsiviilstruktuure suurõnnetuste ja katastroofide korral.

===== Põhiülesanded =====

A.1. Osutab meditsiinilist esmaabi rahuajal tervishoiutöötaja juhendamisel ning sõjaajal iseseisvalt oma pädevuse piires

<hidden>

  B.1. Hindab olukorda sündmuskohal
    C.1. Jälgib turvataktikat ohutuse tagamiseks iseendale ja kannatanule 
    C.2. Lahingolukorras järgib TCCC põhimõtteid
    C.3. Hindab abiandmiseks vajaminevaid ressursse
  B.2. Viib läbi  triaaži
  B.3. Annab hinnangu  kannatanu seisundile
    C.1. Viib läbi trauma-/lahingkannatanu ülevaatuse
    C.2. Viib läbi objektiivsed uuringud
      D.1. Määrab teadvusetaset (AVPU, GCS)
      D.2. Hindab kannatanu hingamist (sh auskultatsioon)
      D.3. Hindab kannatanu vereringet (pulss, vererõhk)
      D.4. Mõõdab saturatsiooni
      D.5. Mõõdab temperatuuri
      D.6. Mõõdab veresuhkrut
      D.7. Teeb EKG
    C.3. Annab korduvhinnangu kannatanu seisundile
  B.4. Annab meditsiinilist esmaabi traumade ja äkkhaigestumiste korral
    C.1. Sulgeb verejooksu/-d
      D.1. Kasutab rõhksidet (sidemerullid, nn Iisraeli side, käepärased vahendid)
      D.2. Kasutab žgutti (CAT, käepärased vahendid)
      D.3. Kasutab hemostaatilisi vahendeid (pulber, immutatud sidemed)
    C.2. Rakendab võtteid  organismi üldise mahajahtumise või kuumakahjustuste vältimiseks/ leevendamiseks
    C.3. Teeb haavahooldust (haavaloputus, sidumine)
    C.4. Teostab muid traumavõtteid
      D.1. Teostab jäsemete lahastamist
      D.2. Kasutab KED-lahast
      D.3. Kasutab kaelalahast
      D.4. Kasutab kühvelraami
      D.5. Kasutab vaakummadratsit
    C.5. Tagab vabad hingamisteed
      D.1. Paigaldab oro- ja/või  nasofarüngeaaltoru
      D.2. Paigaldab kõritoru
      D.3. Teostab koniotoomia
      D.4. Assisteerib ja/või teostab intubatsiooni
      D.5. Kasutab aspiraatorit
    C.6. Alustab hapnikravi
    C.7. Teostab nõeltorakotsenteesi ventiilpingelise õhkrinna korral (nõeldekompressioon 2 roidevahemikus medioklavikulaarjoonel)
    C.8. Kasutab erinevaid ravimite manustamisviise (iseseisvalt ainult sõjaajal!)
      D.1. Teostab intramuskulaarse süstimise 
      D.2. Rajab perifeerse veenitee
      D.3. Rajab intraossaalse juurdepääsu
      D.4. Alustab infusioonravi
      D.5. Teostab valuravi (kaitseväe MK3 nimekirjas olevad ravimid) 
      D.6. Kasutab muid rühmaparameediku kotis olevaid ravimeid
    C.9. Teostab elustamist (BLS, ACLS)
      D.1. Teostab kaudset südamemassaaži
      D.2. Teostab kopsude kunstlikku ventilatsiooni 
      D.3. Kasutab täisautomaatset defibrillaatorit iseseisvalt 
      D.4. Kasutab poolautomaatset defibrillaatorit tervishoiutöötaja korraldusel
      D.5. Kasutab elustamise algoritmi kuuluvaid ravimeid tervishoiutöötaja korraldusel
    C.10. Asetab kannatanu sobivasse asendisse vastavalt tema seisundile
    C.11. Transpordib kannatanut võimalikult säästvalt ning järgides ergonoomika põhimõtteid
    C.12. Järgib psühhosotsiaalse esmaabi põhimõtteid ja patsiendi eetilise kohtlemise põhiprintsiipe

</hidden> 


A.2. Toetab ja vajadusel korraldab sõjaajal üksuse meditsiinilist teenindust oma pädevuse piires

<hidden>

  B.1. Organiseerib ja juhib rühma haavatute kogumispunkti
    C.1. Vastavalt üksuse ülema käsule juhib haavatute kogumispunkti rajamist ning selle edasist tegevust kasutades tema alluvusse antud isikkoosseisu
    C.2. Vastavalt üksuse ülema käsule organiseerib ja juhib haavatute otsinguid lahinguväljal
    C.3. Teostab või vajadusel juhib triaaži
  B.2. Organiseerib ja juhib haavatute evakuatsiooni 
    C.1. Valmistab kannatanud ette transpordiks/evakuatsiooniks
    C.2. Määrab kannatanute transpordi järjekorra
    C.3. Annab operatiivset infot vahetule ülemale 
    C.4. Koostab MIST-raporti
    C.5. Juhib ja viib läbi kannatanute ohutu pealelaadimise transpordivahenditesse oma erialase pädevuse piires
    C.6. Tagab kannatanule terviseseisundit arvestava transpordiasendi 
    C.7. Vajadusel valib evakuatsiooni marsruudi vastavalt vahetu ülema käsule ja taktikalisele olukorrale ning juhib endale alluva evakuatsioonigrupi liikumist sellel
    C.8. Teostab evakueeritavate kannatanute üleandmist-vastuvõtmist  (dokumentatsioon ja suulised selgitused)
  B.3. Konsulteerib üksuse ülemat tervisekaitsealastes küsimustes
  B.4. Üksuse ülema käsul korraldab  isikkoosseisu tervisekaitsealast tegevust
      D.1. Korraldab ja jälgib üksuse hügieeninõuete täitmist
      D.2. Vastavalt situatsioonile annab haigestumist ennetavaid soovitusi
  B.5. Teostab üksuse isikkoosseisu tervisliku seisundi meditsiinilist, k.a psühhosotsiaalset järelvalvet
  B.6. Vastutab enda ja talle määratud üksuse meditsiinivarustuse eest ja tagab selle olemasolu ja komplektsuse
    C.1. Peab arvestust meditsiinivarustuse üle
    C.2. Tellib, võtab vastu ja annab üle allüksuse, k.a laskursanitaride meditsiinilist lisavarustust
    C.3. Teostab ja vajadusel kontrollib meditsiinilise varustuse hooldust

</hidden>

**Erilised töötingimused**

Töötamine erinevates ettearvamatutes olukordades nii sõja- kui rahu ajal.

**Märkused**

Parameediku kutsekvalifikatsiooni omistamisel on teda võimalik rakendada  parameediku ametikohtadel Kaitseliidu sõjaajaüksustes. Instruktoriõppe ja Esmaabiinstruktori kursuse Kaitseliidus läbinuna võib parameedikut rakendada Kaitseliidu esmaabi- ja meditsiiniväljaõppes koolitaja või abikoolitajana.

===== Viited =====

  * Erakorralise meditsiini tehnik I, Tervishoiu ja Sotsiaaltöö Kutsenõukogu kutsestandard. Kinnitatud Tervishoiu ja Sotsiaaltöö Kutsenõukogu otsusega 04.12.2008 nr 36.
  * Erakorralise meditsiini tehniku eriala riiklik õppekava, Vastu võetud 03.03.2010 nr 8, RTL 2010, 11, 195. Jõustumine 14.03.2011.
  * Jalaväekompanii lahingutegevus, (KVÜÕA 2013).  
  * Jalaväerühma lahingutegevus, (KVÜÕA 2009).
  * Rühmaparameediku erialakursuse õppekava, (Kaitseväe Logistikakeskuse tervisekeskuse meditsiiniväljaõppekeskus, 2005). Kinnitatud Kaitseväe juhataja käskkirjaga 01.06.2005 nr 113.




